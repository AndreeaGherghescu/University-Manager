# University-Manager

Modelul de date gestionează informaţii legate de organizarea şi buna funcţionare a universităţilor. Fiecare universitate este împărţită pe facultăţi, serii, grupe, semigrupe, din care fac parte studenţii. Ei participă la diverse programe (cursuri, seminarii, laboratoate, optionale), dar numai ale anumitor profesori. De asemenea, cursurile se soldează cu examene, iar studenţii obţin mai multe note pe parcursul anului. Cadrele didactice sunt împărţite, de asemenea, pe categorii (lector, seminarist, laborant), predau una sau mai multe materii şi le revine un salariu corespunzator.
	Universităţile pot fi din diverse oraşe ale ţării şi pot avea facultăţi în mai multe locuri ale oraşului. Astfel, adresa este specifică fiecărei facultăţi în parte. Fiecare facultate are mai multe secţii, ce cuprind serii formate dintr-un număr diferit de grupe, împărţite fiecare în două semigrupe. Împărţirea în acest mod este necesară, deoarece cursurile sunt audiate pe serii, o grupă întreagă participă la un seminar, laboratoarele sunt organizate pe semigrupe, iar fiecare student în parte îşi poate alege unul sau mai multe opţionale. De asemenea, notele sunt specifice studenţilor , deoarece studenţi diferiţi pot primi număr diferit de note şi la discipline diferite, în funcţie de opţiuni.
	Cadrele didactice ale universităţii sunt lectori, seminarişti şi laboranţi, dintre care orice tip de cadru poate susţine opţionale, şi, de asemenea, oricine poate ţine mai multe tipuri de programe.la materii diferite. 
	O astfel de bază de date este necesară pentru a accesa cu uşurinţă informaţii despre studenţi, profesori, cât şi despre cursurile care se desfăşoară în facultăţi.
